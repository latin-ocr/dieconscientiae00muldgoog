3

Ι
domesticis excolendis operam dabat, in notionem

conscientiae inquisiverunt. Nec Stoici, quamvis multa,
quae notioni conscientiae proxima sunt, attingunt,
ipsam notionem, qualis cursu temporum progressa
sit, tractant.

Igitur, si inquirere nobis inanimo est, quae sit
origo verbi atque notionis conscientiae, quomodo
paulatim vis 'eius vocis accreverit, atque notio con·
scientiae se evolverit, ipsos scriptores latinos inda·
gemus atque praecipuos locos omnes perlegamus
perpendamusque necesse est.

Primo igitur loci praecipui enumerantur, ubi voces
quae sunt conscius atque conscientia leguntur, om·
nium scriptorum scilicet, qui ab initio reipublicae
usque ad linem saeculi secundi p. C. n. scriptum
aliquod reliquerunt.

Deinde inquiritur in conscientiam, quae 'spectet
ad religionem, atque ostenditur deorum cultum,
quia nimis in specie versaretur, impedivisse, quominus
notio conscientiae se evolveret.

Denique agitur de conscientia, quae in vita
moribusque Romanorum eluceat, indicaturque, quid
philosophia in conscientiae doctrina evolvenda
praestiterit.

Priusquam vero hunc ordinem sequamur, paucis
verbiS, quid sit id, de quo disputemus disseramus.
lam Cicero dicit, de Off. 1, 7:

,Omnis enim, quae a ratione suscipitur de aliqua
,re, institutio, debet a definitione proficisci, ut intel·
,legatur‚ quid sit id, de quo disputetur.''

Praesertim in definienda notione conscientiae alii
viri docti alio modo iudicaverunt.

 

